Annamuu nra. xv. ιιι-ιιι. 313
p. Ch. db.

sollemni crematur: ita codicillis praescripserat, cum etiam
turn praedives et praepotens supremis suis consuleret.

Fama fuit Subrium Flavum cum centurionibus occulto es

’ consilio neque tamen ignorante Seneca destinavisse, ut
post occisum opera Pisonis Neronem Piso quoque inter-
ficeretur tradereturque imperium Senecae, quasi insontibus
claritudine virtutum ad summum fastigium delect03 quin
et verba Flavi vulgabantur, non referre dedecoris, si citha-
roedus demoveretur et tragoedus succederet, quia ut Nero
cithara, ita Piso tragico ornatu canebat. ’

Ceterum militaris quoque conspiratio non ultra fefellit, 66
accensis [quoque] indicibus ad prodendum Faenium Ru-
fum, quem eundem conscium et inquisitorem non tolera-
bant ergo instanti minitantique renidens Scaevinus nemi-
nem ait plura scire quam ipsum, hortaturque ultro, redde-
ret tam bono principi vicem. non vox adversum ea Faenio,
non-silentium, sed verba sna praepediens et pavoris ma-
nifestus3 ceterisque ac maxime Cervario Proculo, equite
Romano, ad convincendum eum connisis, iussu imperato-
ris a Cassio milite, qui ob insigne corporis robur adsta-
bat, corripitur vinciturque. ’ ’

Mox eorundem indicio Subrius Flavus tribunus per· 67
vertitur, primo¹ dissimilitudinem morum ad defensionem
trahens, neque se armatum curn inermibus et effeminatis
tantum facinus consociaturum dein, postquam urgebatur,
confessionis gloriam amplexus, interrogatusque a Nerone
quibus causisad oblivionem sacramenti processisset, „ode-

ram te“ inquit, „nec quisquam tibi fidelior militum fuit, Δ

dum amari meruisti: odisse coepi, postquam parricida ma-
tris et uxoris, auriga et histrio etincendiarius extitisti.“
ipsa rettuli verba, quia non, ut Senecae, volgata erant,
tnec minus nosci decebat militaris viri sensus incomptos
et validos. nihil in illa coniuratione gravius auribus Ne-
ronis accidisse constitit, qui ut faciendis sceleribus prom-
ptus, ita audiendi quae faceret insolens erat. poena Flavi
Veianio Nigro tribuno mandatur ;.is proximo in agro sero,
bem effodi iussit, quam visam Flavus ut humilem et an-
gustam increpans‚ circumstantibus militibus „ne hoc qui·
dem“ inquit „ex disciplina.“ admonitusque fortiter pro·

’β

 

