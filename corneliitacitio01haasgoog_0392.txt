ANNALIUM LIB. XV. 68-72. 315 ⁴
aenas. , ,

Exim Annaei Lucani caedem imperat. is profluente 70 .
sanguine ubi frigescere pedes manusque et paulatim ab ι

extremis cedere spiritum fervido-adhuc et compote men-
tis pectore intellegit, recordatus carmen a se compositum,
quo volneratum militem per eiusmodi mortis imaginem
obisse tradiderat, versus ipsos rettulit, eaque illi suprema
vox· fuit. Senecio posthac et Quintianus et Scaevinus non
‚ex priore vitae mollitia, mox reliqui coniuratorum periere,
nullo facto dictove memorando.

Sed compleri interim urbs funeribus, Capitolium victi· 71
mis3 alius filio, fratre alius aut propinquo aut amico inter-
sectis agere grates deis, ornare lauru domum, genua ipsius
advolvi et dextram osculis fatigare.·atque ille gaudium id
credens Antonii Natalis et Cervarii Proculi festinata indi-
cia inpunitate'remuneratur3 Milichus praemiis ditatus con-
servatoris sibi nomen, Graeco eius rei vocabulo, adsumpsit3
e tribunis Gavius Silvanus, quamvis absolutus sua manu

Ι cecidit, Statius Proxumus veniam, quam ab imperatore
acceperat, vanitate exitus corrupit. exuti dehinc tribunatu
”Pompeius Cornelius Martialis, Flavius Nepos, Statius
Domitius, quasi principem non quidem odissent, sed tamen
existimarentur3 Novio Prisco per amicitiam Senecae, et
Glitio Gallo atque Annio Pollioni infamatis magis quam
convictis data 'exilia3 Priscum 'Artoria Flaccilla coniux
comitata est, Gallum Egnatia Maximilla, magnis primum
et integris opibus, post ademptis ; quac utraque gloriam
eius auxere. pellitur et Rufius Crispinus, occasione con-
iurationis, sed Neroni invisus quod Poppaeam quondam
matrimonio tenuerat. Verginium Flavum et Musonium Ru-
fum claritudo nominis expulit: nam Verginius studia iu-
venum eloquentia, Musonius praeceptis sapientiae fovebat.
Cluvidieno Quieto, Iulio Agrippae, Blitio Catulino, Petro-
nio Prisco, Iulio Altina, velut in agmen et numerum,
Aegaei maris insulae permittuntur. at Caedicia, uxor Scae·
vini, et Caesonius Maximus Italia prohibentur, reos fuisse
sc tantum poena experti. Acilia, mater Annaei Lucani,
sine absolutione, sine supplicio dissimulata.

Quibus perpetratis Nero et contione militum habita 72
bina nummum milia viritim manipularibus divisit addidit-

 

