ANNALIUM LIB. I. 72—75. 39
vp. cn. 15. ⁸

nibus hortorum et domuum accedant3 ius iurandum pe·
rinde aestimandum quam si Iovem fefellisset: deorum in-
iurias dis curae.

Nec multo post Granium Marcellum, praetorem Bithy· 74
niae, quaestor ipsius Caepio Crispinus maiestatis postu-
lavit, subscribente Romano Hispone, qui formam vitae
iniit quam postea celebrem miseriae temporum et audaciae
hominum fecerunt; nam egens, ignotus, inquies, dum oc· .
cultis libellis saevitiae principis adrepit, mox clarissimo
cuique periculum facessit, potentiam apud unum, odium
apud omnis adeptus dedit exemplum quod secuti ex pau-
peribus divites‚ ex contemptis metuendi perniciem aliis ac
postremum sibi invenere. sed Marcellum insimulabant si-
nistros de Tiberio sermones habuisse, inevitabile crimen,
cum ex moribus principis foedissima quaeque deligeret
accusator obiectaretque reo 3 nam quia vera erant, etiam
dicta credebantur. addidit Hispo statuam Marcelli altius
quam Caesarum sitam, et alia in statua amputato capite
Augusti effigiem Tiberii inditam: ad quod exarsit adeo ut
rupta taciturnitate proclamaret se quoque inea causa la·
turum sententiam, palam et iuratum, quo ceteris eadem
necessitas fieret. manebant etiam tum vestigia morientis
libertatis3 igitur Cn. Piso „quo“ inquit „loco censebis,
Caesar? si primus, habebo quod sequar3 si post omnes,
vereor ne imprudens dissentiam.“ permotus his, quanto-
que' incautius efferverat, paenitentia patiens tulit absolvi
reum criminibus maiestatis 3 de pecuniis repetundis ad re·
ciperatores itum est. nec patrum cognitionibus satiatus 75
iudiciis adsidebat in cornu tribunalis, ne praetorem curuli
depelleret3 multaque eo coram adversus ambitum et po-
tentium preces constituta: sed dum severitati consulitur, li-
bertas corrumpebatur. ’

Inter quae Pius Aurelius senator questus mole publi-
cae viae ductuque aquarum labefactas aedis suas, auxilium
patrum invocabat3 resistentibus aerarii praetoribus, sub-
venit Caesar pretiumque aedium Aurelio tribuit, erogandae
per honesta pecuniae cupiens, quam virtutem diu retinuit,
cum ceteras exueret. Propertio Celeri praetorio, veniam

ordinis ob paupertatem petenti, decies sestertium largitus

 

