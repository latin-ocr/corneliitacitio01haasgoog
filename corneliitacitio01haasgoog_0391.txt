314 CORNELII TACITI

ansts.
tendere cervicem: „utinam“ ait „tu tam fortiter feriasl“
et ille multum nemens cum vix duobus ictibus caput am-
putavisset, saevitiam apud Neronem iactavit, sesquiplaga
interfectum a se dicendo.
os Proximum constantiae exemplum Sulpicius Asper een-
turio praebuit, percontanti Neroni cur in caedem suam eou-
spiravisset, breviter respondeus non aliter tot flagitiis eius
subveniri potuisse. tum iussam poenam subiit nec ceteri
centuriones in perpetiendis suppliciis degeneravere: at non
Faenio Rufo par animus, sed lamentationes suas etiam in
testamentum contulit.

Opperiebatur Nero ut Vestinus quoque consul in cri-
men traheretur, violentum et infensum ratus: sed ex con-
iuratis consilia eum Vestino non miscuerant quidam vetu-
stis in eum simultatibus, plnres, quia praecipitem et in-
sociabilem credebant. ceterum Neroni odium adversus
Vestinum ex intima sodalitate coeperat, dum hie ignaviam
principis penitus cognitam despicit, ille ferociam amici
metuit, saepe asperis facetiis inlusus, quae ubi multum
cx vero traxere, acrem sui memoriam relinquunt acees-
serat repens causa, quod Vestinus Statiliam Messalinam
matrimonio sibi iunxerat, haud nescius inter adulteros eius

69 et Caesarem esse. igitur non crimine, non accusatore
existente, quia speciem iudicis induere non poterat, ad
vim dominationis conversus Gerellanum tribunum cum
cohorte militum inmittit iubetque praevenire conatus eon-
sulis‚ occupare velut arcem eius, opprimere delectam iu-
ventutem, quia Vestinus imminentes foro aedes decoraque
servitia et pari aetate habehat. cuncta eo die munia con· -
sulis impleverat conviviumque celebrabat, nihil metuens
an dissimulando metu, cum ingressi milites vocari eum a
tribuno dixere. ille nihil demoratus exsurgit et omnia si-
mul properantur: clauditur cubiculo, praesto est medicus,
abscinduntur venae, vigens adhuc balneo infertur, calida
aqua mersatur, nulla edita voce qua semet miseraretur.
circumdati iuterim custodia qui simul discubuerant nec
nisi provecta nocte omissi sunt, postquam pavorem eorum,
ex mensa exitium opperientium, et imaginatus et inridens
Nero satis supplicii luisse ait pro epulis consularibus.

 

