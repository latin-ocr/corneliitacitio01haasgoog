10 CORNELII TACITI

antot.
Pompeianarum gratiam partium ; mox ubi decreto patrum
fasces etius praetoris invaserit, caesis Hirtio et Pansa,
aive hostis illos, seu Pansam venenum vulneri adfusum,
sui milites Hirtium et machinator doli Caesar abstulerat,
utriusque copias occupavisse 3 extortum invito senatu con-
sulatum, armaque quae in Antonium acceperit, contra rem
publicam 'versa; proscriptionem civium, divisiones agro-
rum ne ipsis quidem qui fecere, laudatas. sane Cassii et
Brutorum exitus paternis inimicitiis datos, quamquam fas
sit privata odia publicis utilitatibus remittere: sed Pom-
peium imagine pacis, sed Lepidum specie amicitiae de-
ceptos: post Antonium, Tarentino Brundisinoque foedere
et nuptiis sororis inlectum, subdolae adfinitatis poenas
morte exsolvisse. pacem sine dubio posthaec, verum
cruentam: Lollianas Varianasque clades, interfectos Romae
Varrones, Egnatios, Iulos. nec domesticis abstinebatur:
’ abducta Neroni uxor et consulti per ludibrium pontifices,
an concepto necdum edito partu rite nuberet3 Q. Tedii et
Vedii Pollionis luxus: postremo Livia gravis in rem pu-
blicam mater, gravis domui Caesarum noverca. nihil deo-
rum honoribus relictum, curn se templis et effigie numi-
num per flamines et sacerdotes coli vellet. ne Tiberium
quidem caritate aut rei publicae cura successorem adsci-
tum: sedquoniam adrogantiam saevitiamque eius intro-
spexerit, comparatione deterrima sibi gloriam quaesivisse.
Etenim Augustus paucis ante annis cum Tiberio tribu-
niciam potestatem a patribus rursum postularet, quam-
· quam honora oratione, quaedam dc habitu cultuque et in·
stitutis eius iecerat, quae velut excusando exprobraret.
11 Ceterum sepultura more perfecta templum et caelestes
religiones decernuntur. versae inde ad Tiberium preces:
⁴ set ille varie disserebat de magnitudine imperii,‘sua mo-
destia: solam divi Augusti mentem tantae molis capacem:
se in partem curarum ab illo vocatum experiendo didi-
cisse, quam arduum, quam subiectum fortunae regendi
cuncta onus. proinde in civitate tot inlustribus viris sub·
nixa non ad unum omnia deferrent: plures facilius munia
rei publicae sociatis laboribus exsecuturos. Plus in ora-
tioue tali dignitatis quam fidei erat 3 Tiberioque etiam in

 

